<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description" content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(24)">

    <div id="arrows"></div>
    <header id="header">The Ronnie Pinn Project</header>

    <main>

    <h2>La retorica della pubblicità</h2>

    <p>Il ruolo preminente che Sordi e altri studiosi affidano alla pubblicità nella vita dei social network è in parte
    confermato da analisi linguistiche e retoriche eseguite negli ultimi anni da studiosi come Giuseppe Antonelli, che si
    concentrano sulle modalità del discorso pubblico contemporaneo (soprattutto politico ma non solo). Ne emergono due
    tendenze apparentemente in contrasto ma in realtà convergenti.</p>
    <p>Da un lato vediamo la pubblicità conformarsi sempre di più come il racconto di storie: la storia di un prodotto, di un
    brand, di una persona eccetera, con l’esplicito obiettivo di comunicare un sistema di valori. Per esempio il valore
    famiglia è alla base della gran parte degli spot italiani delle maggiori industrie alimentari; il viaggio, l’avventura e
    negli ultimi tempi l’ecosostenibilità sono il tema centrale delle campagne pubblicitarie delle aziende produttrici di
    automobili… Christian Salmon, nell’introduzione de suo libro Storytelling: La fabbrica delle storie, le definisce
    “industrie produttrici di emozioni che ci propinano favole collettive” e “agenzie di comunicazione che vendono la dream
    society”.</p>
    <p>Di recente molti brand hanno elaborato campagne pubblicitarie che, completamente in linea con lo spirito partecipativo
    del Web 2.0, prevedono il coinvolgimento diretto degli spettatori, e infatti molte di esse si sviluppano attraverso i
    social network, servendosi di slogan ironici che invogliano la condivisione e call-to-action. Per esempio, l’italiana
    Ceres, in occasione delle elezioni politiche del 2013, aveva lanciato lo slogan “Se lasci scegliere gli altri poi non
    dire che non ti piace”, e invitava le persone ad andare alle urne e poi al bar dove avrebbero ricevuto una birra in
    omaggio mostrano il timbro sul documento elettorale.</p>
    <p>Dall’altra parte assistiamo al dilagare nel discorso pubblico di una retorica enfatica e indirizzata al lato
    istintivo-emozionale, con toni tipici delle discussioni sui social network. Questo si rende particolarmente evidente nel
    discorso politico democratico, tradizionalmente dominato dall’argomentazione razionale, a partire dalla retorica antica
    per arrivare a Tribuna politica in onda sulla Rai fino agli anni Settanta. Di questo sconfinamento della modalità
    “social” nella vita pubblica fanno anche parte fenomeni come i partiti personali e la divizzazione dei leader
    carismatici, primo tra tutti Silvio Berlusconi, che controllava parte delle telecomunicazioni nazionali in un’epoca in
    cui i social network erano ancora per nulla sfruttati, per arrivare a Matteo Renzi e Matteo Salvini, che Marcello Foa
    prende ad esempio dell’adozione degli spin doctor e del massimo sfruttamento della potenza dei social network finora
    raggiunto in Italia a fini politici. Questi uomini, che rappresentano il volto di gruppi politici più ampi, vengono
    spesso pubblicamente percepiti e additati dai media come menti singole dietro a programmi politici che perdono rilevanza
    a fronte della credibilità e ancora di più del carisma del leader. Da qui nasce il desiderio da parte del pubblico degli
    elettori di sviluppare un rapporto uno-a-uno con questi personaggi, desiderio in parte soddisfatto dai nuovi modi della
    comunicazione digitale come per esempio la videodiretta Facebook, e che hanno a loro volta l’effetto di avvicinare
    l’elettore all’eletto in un rapporto di pretesa trasparenza che, come faceva notare Marcello Foa, cela però un intenso
    lavoro di preparazione da parte degli esperti di comunicazione e degli spin doctor.</p>
    <p>Abbiamo quindi da un lato l’avvicinamento del personaggio pubblico alla sfera personale e intima del singolo elettore e
    dall’altra parte, con lo stesso mezzo, che in Italia è perlopiù Facebook, l’elevazione del singolo a personalità che si
    auto-promuove ed entra a far parte di un discorso pubblico dal quale i media tradizionali lo escludevano. Questo si
    riflette in un’uniformazione dei linguaggi e delle retoriche del discorso pubblico, non già nel senso che l’utente
    comune è spinto a esprimersi nel modo più chiaro e corretto possibile, ma al contrario che all’attore pubblico è
    concesso di comportarsi ed esprimersi come un qualunque utente della rete che utilizza il suo profilo personale per
    postare, condividere, rispondere ai commenti, mettere a parte gli amici dei propri gusti, degli avvenimenti della
    propria vita, talvolta anche calunniare, poiché ci troviamo in un mondo virtuale con un alto grado di tolleranza e una
    memoria volutamente corta, e che per di più, come abbiamo detto, non ricade nell’ambito legislativo dei reati commessi a
    mezzo stampa.</p>
        <p>Tornando al tema del sé, schiacciato tra il depotenziamento dell’autorità dei profili pubblici e l’auto-promozione del
        singolo, il tutto accompagnato da una retorica sempre meno razionale e più emotiva, continue narrazioni e
        contronarrazioni, l’effetto finale è quello di una “nube di certezze” esposte con enfasi, che si traduce in un senso
        d’incertezza prodotto dall’accumularsi di storie e verità parziali.</p>
        <p>Ha scritto Maurizio Ferraris: “Se tutto è costruito, tutto si equivale, e si spalanca un supermercato delle credenze”.</p>

    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>
    
    
</body>

</html>