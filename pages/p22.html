<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description" content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(22)">

    <div id="arrows"></div>
    <header id="header">The Ronnie Pinn Project</header>

    <main>

    <h2>Raccontarsi sui social network</h2>

    <p>La modalità espressiva promossa dalla rete, e in particolare dai social media, è anch’essa narrativa, adatta a esprimere
    consciamente o inconsciamente la massima parte di sé.</p>
    <p>L'emergere di ciò che Castells ha definito “auto comunicazione di massa” si riferisce a un sistema globale di
    interazione in rete – un sistema all'interno del quale piattaforme come Facebook, LinkedIn e Twitter offrono strumenti
    atti a stimolare le presentazioni online della propria identità. Tuttavia tali presentazioni non hanno sempre seguìto
    uno sviluppo narrativo: per il primo decennio del XXI secolo, a dominare i media interattivi è stato un modello di
    presentazione di sé non narrativo, che si rifaceva alla struttura primaria dell’iperteso tipica del web 1.0. Il
    successivo passaggio dalle “pagine” e “siti” web ai social network e alle piattaforme sempre più diffuse e
    accentratrici, tipiche del web 2.0, ha portato alla luce l’organizzazione dei database come nuova logica di ordine delle
    informazioni. Questo sistema ha dalla sua una grande regolarità nell’archiviazione dei dati e dunque una grande facilità
    ad accedere alle informazioni, ordinarle, suddividerle e compiere tutta quella serie di operazioni che hanno come fine
    ultimo la classificazione dei contenuti e degli utenti sulla base di stime e caratteristiche-tipo (la quantità di
    interazioni sociali, la regolarità con cui si accede o si “posta”, gli interessi, l’aderenza a un certo pensiero
    espresso da partiti politici, organizzazioni, brand eccetera).</p>
    <p>I cambiamenti nelle interfacce dei social network (in particolare Facebook e LinkedIn) hanno mirato a dare il primato a
    un ordine di tipo cronologico e a una classificazione sulla base di una gran quantità di metadati con valore descrittivo
    e perfino predittivo quando si opera su grandi numeri. Le nuove interfacce perciò integrano la narrativa con i database.
    Mentre nei primi anni c'era una relativa libertà nella presentazione online, poiché il fine era l’autoespressione, le
    piattaforme hanno gradualmente perfezionato le loro interfacce e protocolli per muoversi in direzione
    dell’auto-promozione, facilitando non solo gli utenti, ma anche aziende e inserzionisti. Questo spostamento si riscontra
    per esempio nella recente introduzione della Timeline e nella revisione dell'interfaccia di LinkedIn.</p>
    <p>Il formato di Timeline è organizzato come una biografia narrativa, una storia che racconta come la vita è stata fino ad
    oggi riordinando i dati caricati in precedenza.</p>
    
    <p class="quote">“La narrazione che ne risulta è una costruzione a posteriori, un ordinamento retroattivo degli eventi della vita.
    L'attività codificata di Facebook assomiglia all'esperienza analogica di una vera e propria scatola dei ricordi: le
    persone mettono insieme le parti prese dai loro vecchi album fotografici, diari, raccolte online e blog in una semplice
    presentazione del passato. A causa del formato cronologico, tutte le vite online contengono gli stessi ingredienti
    chiave. Nella parte inferiore della linea temporale, sei invitato a pubblicare foto di quando eri bambino e, con il
    passare del tempo, scorrono le pietre miliari standard: foto di famiglia, di classe, vecchi amici, gli anni del college,
    foto del matrimonio, della luna di miele, gravidanze, prima foto del bambino, video in prima persona, vacanze e così
    via.<br>
    Dal momento che pochi profili utente contenevano immagini o post dalla vita "pre-Facebook" (che è il 2004 al più
    presto), l'interfaccia incita gli utenti a colmare le lacune e illustrarle con immagini. La memoria e le emozioni sono
    esplicitamente parte dell'esperienza della Timeline di Facebook. […]<br>
    Il tuo profilo precedente diventa improvvisamente il centro di una rivista patinata, con te stesso come protagonista.
    Questa consapevolezza implica una serie di decisioni che sono fortemente guidate dalle impostazioni predefinite
    dell’interfaccia.”</p>


    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>
    
    
</body>

</html>