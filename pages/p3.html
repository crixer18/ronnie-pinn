<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description"
        content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(3)">

    <div id="arrows"></div>
    <header id="header">The Ronnie Pinn Project</header>

    <main>

        <span class="barecrumb">Introduzione: L'invenzione di Ronnie Pinn > 3</span>

        <p>"Non c’era niente da cui partire”, scrive O’Hagan: non esistevano racconti né documenti che dessero consistenza a un
        ragazzo vissuto tra gli anni Sessanta e gli anni Ottanta. Soprattutto, non c’erano profili sui social media.</p>
        <p class="quote">“Ronnie era morto a vent’anni, senza niente intorno a sé, lasciando poche tracce del suo passaggio. Non c’era più. […] e, nei tre
        decenni successivi, il suo nome fece una sola apparizione su internet, accanto alla foto di un ragazzo in un remoto
        albero genealogico."</p>

        <p>Così visitò le scuole che Ronald Pinn aveva frequentato e i quartieri dove aveva vissuto, cercò chiunque potesse aver
            conservato un ricordo di lui; infine richiese il certificato di nascita, che gli permise di ottenere altri documenti.
            Riuscì facilmente a ricostruire i fatti essenziali del passato di Ronnie Pinn e della storia della sua famiglia, grazie
            a ricche genealogie e registri anagrafici consultabili a pagamento che, nota l’autore, costituiscono un piatto della
            bilancia opposto e complementare al prorompere della “vita inventata” assecondato dai social media. “Scrivendo questa
            storia, passavo continuamente da un modo di conoscere una persona all’altro, dalla realtà alla finzione e viceversa, e
            ho avuto la sensazione che fosse una maniera squisitamente contemporanea di comprendere un’esistenza.”</p>

        <p>Tutto ebbe inizio con la creazione di un indirizzo di posta elettronica, per dare consistenza al personaggio che
            O’Hagan, come un romanziere, stava inventando. Per poi passare alla costruzione a tavolino di un passato che lambiva in
            parte quello del suo autore, con la manipolazione dei fatti (il luogo di nascita, i titoli di studio…) e la creazione di
            una rete di relazioni che comprendevano i compagni di scuola, di università, gli amici eccetera. Tutto questo avveniva
            di pari passo con il radicarsi di una presenza online, e richiedeva l’abbozzo di una vita intera fatta di conoscenze,
            gusti, opinioni… una vita che non era mai esistita prima di allora.</p>

        <p>Ebbe anche un volto, grazie a un esperto di effetti speciali al quale O’Hagan si rivolse perché mettesse il suo ritratto
            insieme a quelli di altri due uomini per ottenere un’immagine di come Ronnie Pinn avrebbe dovuto apparire. Poi:</p>
            
        <p class="quote">“La costruzione del finto Ronnie trascese la creazione di un personaggio letterario: divenne qualcosa di personale, come
            vivere un’altra vita, un po’ come un attore, cercando non solo di imitare l’esperienza di una persona possibile, ma
            anche di vedere se fossi in grado di sviluppare nei suoi confronti un senso di realtà e di empatia. E scoprii di poterlo
            fare: ero affezionato al mio Ronnie inventato, avevo a cuore la sua immagine.”</p>
            
        <p>Dunque abbiamo un personaggio che si fa via via così reale e tangibile da riuscire a “ingannare” anche il suo autore. E
            così altre persone, che iniziavano a seguirlo perché condividevano i suoi interessi o semplicemente perché lui seguiva
            loro, e andavano ad aggiungersi alla schiera di nomi di amici inventati che affollavano il profilo Facebook del nuovo
            Ronnie Pinn.</p>

        <p class="quote">“All’epoca Facebook contava 864 milioni di utenti giornalieri, almeno 67 milioni dei quali erano ritenuti falsi dalla
            stessa azienda.” scrive O’Hagan. “Ci sono più fantasmi sui social media, […] che abitanti nel Regno Unito.”</p>

        <p>In questo Ronnie Pinn non è stato un pioniere. Al contrario, gli Weavrs (contrazione di weavers, cioè i tessitori), sono
            un esempio di “Post-User Software”, dalle parole di uno dei creatori David Bausola, che nel 2012, durante un intervento
            al festival della rivoluzione digitale Next a Berlino, dichiarò: "<a href="https://nextconf.eu/2012/12/cloning-the-god-lobster-weavrs-a-post-user-service/"><em><strong>I work for the majority of the Internet, which is
            non-human.</strong></em></a>”</p>
        
        <p>Nella pagina di presentazione si legge: “<a href="http://www.weavrs.com/static/about.html"><em>Weavrs are your alter egos crafted from the threads of the social web.</em></a>” Al di
            là dei soggetti fondamentalmente diversi (in questo caso si tratta di parziali Intelligenze Artificiali), è da notare
            che il metodo è nella sostanza lo stesso usato nell’Invenzione di Ronnie Pinn, come anche nella creazione di identità
            fittizie finalizzate al marketing, allo spionaggio industriale, alle indagini di polizia eccetera. Il fulcro di tutte
            queste operazioni è sempre mettere in moto un personaggio finto che si comporta come un persona reale e intrattiene
            relazioni che a loro volta lo definiscono e servono agli scopi per cui è stato creato.</p>

        <p>Questo processo, che portato alle estreme conseguenze può coincidere con l’annullamento dell’umano come singolo in
            favore del suo ruolo all’interno della rete organica di relazioni che forma insieme a tutti gli altri, in realtà non ha
            niente a che vedere con l’emergenza della rete e dei social media. I moderni strumenti di comunicazione si sono limitati
            a fare proprio e adattare uno dei meccanismi fondamentali della costruzione del Sé, studiato da sociologi e psicologi in
            anni in cui i social media erano ancora di là da venire.</p>



    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>

</body>

</html>