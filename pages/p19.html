<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description" content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(19)">

    <div id="arrows"></div>
    <header id="header">The Ronnie Pinn Project</header>

    <main>

        <h1>L’animale che racconta storie</h1>

    <p>La maniera attraverso cui gli individui presentano se stessi nella rete e fuori segue uno sviluppo, come suggerito da
    Erving Goffman con la metafora drammaturgica, essenzialmente narrativo.</p>
    <p>Un punto sul quale c’è perlopiù accordo è che, con le parole di Jonathan Gottschall, “L’attitudine narrativa della mente
    è un essenziale adattamento evoluzionistico, che ci consente di esperire la nostra vita come qualcosa di coerente,
    ordinato e dotato di senso, e non come un caos travolgente”.</p>
    <p>Infatti, scrive Anthony Rudd:</p>

    <p class="quote">
        “una narrazione non è qualcosa che racconto retrospettivamente, è qualcosa che io vado agendo (acting out) mentre vivo
        la mia vita. […] io sono cosciente di me stesso (anche se solo implicitamente) poiché agisco in una determinata maniera
        per ottenere certi risultati che voglio perché rientrano nei miei piani e nelle mie ambizioni. Di conseguenza l’Io, il
        mondo intorno a me e le altre persone con cui interagisco hanno un senso per me, in quanto io posso collocarli (e
        implicitamente lo faccio) in una narrazione."
    </p>

    <p>È dunque il nostro comportamento è determinato dalla narrazione (il frame, direbbero altri sociologi) di cui io stesso
    sono il protagonista e che mi permette di attribuire un senso ai fatti e alle cose che mi circondano.</p>
    <p>L’ipotesi di Cometa è che lo sviluppo di un senso narrativo possa addirittura precedere evoluzionisticamente l’avvento
    del linguaggio, e quindi anche di quelle attività ordinatrici per eccellenza quali il mito. La narratività, intesa essa
    stessa come attività ordinatrice legata allo svolgimento di un’azione nel tempo, sarebbe già presente in quella chaîne
    opératoire (concatenazione di operazioni) che ha permesso la creazione di manufatti fin dalle fasi prelinguistiche della
    storia dell’Homo sapiens. E tuttavia Cometa fa notare anche che anche se il linguaggio non è necessario
    all’apprendimento della tecnica per produrre questi oggetti, di certo è necessario allo sviluppo di una consapevolezza
    tecnologica.</p>
    <p>Una interessante riflessione sul ruolo della narrazione mitica nella costruzione del Sé la troviamo in un primo articolo
    del 1959 di Jerome Bruner, autore che ha dato un importante contributo alla teoria del cosiddetto Sé narrativo. In Myth
    and Identity, Bruner propone la forma del mito come una esternalizzazione delle attività interiori dell’uomo nella
    società, allo stesso modo in cui sono i sogni per il singolo cioè una “traduzione in immagini e simboli, dove una
    situazione critica interiore è convertita in una trama narrativa (story plot).” Allo stesso tempo il mito funziona anche
    da immagine che ha un significato pedagogico nello stabilire i ruoli e le situazioni sociali e che quindi contribuisce a
    formare l’identità del singolo (Campbell parla a questo proposito di “mytologically instructed community”), infatti “gli
    atti narrativi diretti a creare il Sé sono tipicamente guidati da modelli culturali taciti e impliciti di ciò che esso
    dovrebbe essere e naturalmente di ciò che non deve essere”. Bruner riassume dicendo che “la vita crea i miti e infine li
    imita”, e tuttavia nota che nella società sua contemporanea si è andata perdendo gran parte della mitologia, e ipotizza
    una fase di re-internalizzazione che intercorre tra la morte di una mitologia e la nascita di quella che la sostituirà,
    una fase che può spingersi fino a un vero e proprio cult de moi, dell’individualità “creativa” del singolo, e di cui
    Bruner intravede la fine con la diffusione del romanzo come medium di massa.</p>
    <p>Diversi anni più tardi, sempre a proposito della teoria del Sé narrativo, Bruner individua una corrispondenza tra gli
    indicatori che ci permettono di riconoscere un Sé nelle persone che ci circondano (agency, commitment, resourse, social
    reference ecc.) e quelli che sono generalmente chiamati “costituenti” di una narrazione compiuta (soggetto, azione,
    obiettivo, ambientazione ecc.). É quindi plausibile che quello che riconosciamo come self (nostro o altrui) sia ciò che
    possiamo convertire in qualche tipo di narrazione (così come lo riassumerà Rudd).</p>
    

    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>
    
    
</body>

</html>