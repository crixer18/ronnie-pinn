<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description" content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(23)">

    <div id="arrows"></div>
    <header id="header">The Ronnie Pinn Project</header>

    <main>

    <span class="barecrumb">Raccontarsi sui social network > 2</span>
    
    <p>La “logica del database” tipica del Web 2.0 riduce i contenuti alle unità funzionali minime che compongono la scrittura
    sul web, per esempio titoli, sommari, didascalie, fotografie, video… componenti che vengono archiviati in un record di
    un database. Questo è reso più semplice dalle stesse modalità di progettazione del web, basato su linguaggi come html e
    xml, che si servono in larga parte di “tag”, “categorie” e “classi” di oggetti (per esempio, “tutti i titoli” oppure
    “tutti i titoli di determinate pagine” che avranno caratteristiche diverse dagli altri titoli, per esempio saranno
    mostrati in un altro colore).</p>
    <p>Questa “logica del database” è più complessa e pervasiva di quanto si possa facilmente spiegare. Un segnale di ciò lo
    possiamo individuare nel passaggio dal linking tipico dell’ipertesto nel Web 1.0 all’embedding tipico del social network
    del Web 2.0. Il link costituiva in origine un dispositivo di navigazione da un punto ad un altro del web. Ma con
    l’emergere dei social network, cioè piattaforme chiuse che si servono di internet come tecnologia di comunicazione ma
    non sono in rapporto con alte parti della rete, la modalità preminente è diventata quella dell’embedding ossia
    dell’inserimento in un post di un contenuto proveniente dall’esterno che viene letteralmente incorporato (anche
    visivamente) nelle logiche e nel funzionamento della piattaforma. Questo vale sia in riferimento ai social network
    propriamente detti come Facebook e Twitter, che alle piattaforme che permettono di implementare facilmente siti, blog e
    pagine web come per esempio Wordpress e Medium, i quali, secondo la stessa logica, prediligono l’incorporamento di
    contenuti (immagini, video provenienti da altre piattaforme come YouTube) direttamente nel testo dell’articolo, e non
    più attraverso link che rimandano a una pagina esterna. Le conseguenze principali sono due: prima di tutto
    l’utente-lettore è immerso in una lettura-fruizione del contenuto senza interruzioni, poiché non deve passare da una
    pagina all’altra nel web ma tutti i contenuti sono riportati nella stessa schermata (questo è particolarmente efficace
    quando la navigazione avviene via smartphone, i cui browser rendono più complicato “saltare” la una pagina web
    all’altra). La seconda conseguenza è data dal fatto che l’oggetto incorporato porta con sé non solo le proprie
    caratteristiche semantiche ed estetiche, ma anche una moltitudine di dati e metadati risultanti da una chiamata a un
    database e che, incorporati a loro volta nella piattaforma, funzionano secondo Paolo Sordi come un oggetto di scambio”.</p>
    <p>Nel saggio <em>La macchina dello storytelling. Facebook e il potere di narrazione nell’era dei social media</em> (2018), Sordi
    riporta estesamente una tesi che non si discosta poi molto dai discorsi di Morozov e, in parte, di van Dijk. Il fine
    ultimo dei social network e delle maggiori imprese multinazionali del digitale (Apple, Google, Microsoft, Facebook,
    Amazon) sarebbe commerciale, ossia il venire in possesso di quante più informazioni possibile relative agli utenti della
    piattaforma, dati standardizzati e ordinati in forma di database, in modo da poter fornire un migliore servizio a
    pagamento a quelle aziende che desiderano programmare operazioni di marketing mirato dirette agli utenti che rientrano
    nel loro target.</p>
    <p>Da ciò risulta chiaro che la narrazione di sé che ognuno di noi fa sui social network tende sempre di più a sfuggire
    dalla dimensione umana e creativa dell’autobiografismo e a rientrare in logiche computazionali e interessi di mercato di
    cui l’utente spesso non è consapevole. A questo aveva accennato anche Andrew O’Hagan riferendo la sensazione che il suo
    Ronnie Pinn gli stesse “sfuggendo di mano”, stesse cioè imboccando strade sulle quali l’autore non aveva controllo.
    Questo accadeva perché un’altra entità aveva il controllo su Ronnie Pinn cioè su un’identità esclusivamente digitale.
    Una seconda tesi che emerge dal saggio di Paolo Sordi, infatti, è che l’ipertesto informatico prima e l’algoritmo che
    governa i social network poi, sarebbero costruttori di relazioni narrative alle quali gli utenti sono inconsapevolmente
    sottoposti. Le storie generate dagli algoritmi esistono a partire dai contenuti che gli stessi utenti hanno caricato e
    condiviso, per poi strutturarsi in forme anche molto diverse e tornare a rivolgersi agli utenti che scrollano il news
    feed (la Timeline) e vengono coinvolti da queste narrazioni che hanno lo scopo di comunicare un sistema di valori non
    dissimile dal proprio, e poi ripreso dalle campagne pubblicitarie a loro indirizzate.</p>


    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>
    
    
</body>

</html>