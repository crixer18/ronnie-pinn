<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description"
        content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(4)">

    <div id="arrows"></div>
    <header id="header">The Ronnie Pinn Project</header>

    <main>

        <span class="barecrumb">Introduzione: L'invenzione di Ronnie Pinn > 4</span>

        <p class="quote">“Ronnie, nel mondo reale, era frutto dell’immaginazione, ma nei forum di discussione era altrettanto credibile di
        chiunque altro.”</p>
        <p>Ciò che ancora gli mancava per essere un uomo a tutto tondo era l’andare oltre a quella sola immagine
        che O’Hagan coltivava e che costituisce tutto il necessario per esistere sui social network. Perché Ronnie Pinn
        iniziasse a esistere anche nel mondo reale era necessario fornirlo di un indirizzo, cioè un appartamento vuoto dove
        O’Hagan andasse a ritirare la posta indirizzata a una persona inesistente. Intanto, nel dark web, si procurò una patente
        e poi un passaporto inglese con l’equivalente di centinaia di sterline in bitcoin.</p>

        <p>Qualcos’altro era cambiato: nelle mani di O’Hagan, Ronnie Pinn si comportava come un personaggio della finzione
        narrativa che esca dal controllo del suo autore. Ora che ne aveva i mezzi, si era liberato, e procedeva in base a un
        principio di coerenza narrativa, ai meccanismi interiori incorporati nel suo passato, e non più soltanto secondo la
        volontà dell’autore.</p>

        <p>Nel dark web, Ronnie imboccò una strada che lo avrebbe portato a conoscere le zone d’ombra, a discutere di droghe,
        documenti falsi e armi con quelli che si dicevano esperti. Furono pochi i moderatori di siti che cercarono di accertare
        la sua identità. Così s’iscrisse a un sito di gioco d’azzardo, comprò dell’eroina bianca e se la fece spedire al suo
        indirizzo di Londra, poi altre droghe e farmaci, denaro falso, e infine armi, che arrivavano a pezzi in spedizioni
        distinte, pronte per essere riassemblate e usate da un fantomatico Ronald Pinn o da chiunque altro.</p>
        
        <p>Il passaggio dalla rete alla realtà era riuscito: O’Hagan scoprì che Ronnie Pinn aveva un codice fiscale, un numero di
        previdenza sociale e che riceveva lettere dal fisco; pensò che fosse una questione di tempo prima che potesse anche
        aprire un conto in banca, fare investimenti, e magari perfino votare.</p>

        <p>All’inizio Ronnie Pinn era stato:</p>
        <p class="quote">“un modo per testare la tendenza del web a estremizzare l’invenzione di sé, ma, verso
        la fine, mi ritrovai a controllare un’entità sufficientemente allignata nella realtà da essere in grado di
        riconfigurarla. L’unico limite di Ronald Pinn era la sua impossibilità di materializzarsi fisicamente, ma al giorno
        d’oggi, non è necessariamente un problema.”</p>
        
        <p>Tutto era cominciato con un nome su una lapide e un indirizzo di posta elettronica. I social media, che per gran parte
        hanno contribuito a creare Ronnie Pinn, a questo punto mostrano una faccia diversa. Gli stessi mezzi che nascevano,
        nelle intenzioni dei creatori, per avvicinare le persone, per connetterle, ci portano adesso a interrogarci sul concetto
        di che cos’è una persona.</p>


    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>

</body>

</html>