<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description" content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(27)">

    <div id="arrows"></div>
    <header id="header">The Ronnie Pinn Project</header>

    <main>

        <h1>Conclusioni</h1>

        <p class="quote">“Tutte le storie hanno inizio dalla nostra fine: le inventiamo perché siamo mortali. E da quando abbiamo preso a
        raccontarle, il loro tema è sempre stato il desiderio di emanciparci dal corpo, diventando qualcosa di diverso dagli
        animali che siamo.”</p>

    <p><em>La vita segreta. Tre storie vere dell’era digitale</em>, di cui L’invenzione di Ronnie Pinn fa parte, è unanimemente
    riconosciuta come un’opera di non-fiction narrativa. La stessa definizione di non-fiction narrativa (così come
    l’autobiografia, il reportage narrativo, il memoir, il biopic eccetera) avrebbero dovuto da tempo farci aprire gli occhi
    sulla lenta ibridazione tra realtà e finzione che ha preso piede nel mondo della letteratura. Perché questa tendenza si
    trasferisse dalla letteratura alla vita è occorso un nuovo mezzo che, in parte senza la dovuta consapevolezza, ci ha
    dato la possibilità di mutare in arte la vita stessa. Allora tale mezzo, forse rispondendo a un bisogno precedente, ha
    cominciato a popolare la nostra quotidianità fino a diventare un carattere peculiare, forse il più visibile, di questo
    inizio di secolo.</p>
    <p>Se le tecnologie digitali scompariranno presto, come si è ipotizzato più volte al momento della loro nascita, non è
    prevedibile. Personalmente, mi trovo d’accordo con molti autori i quali ritengono che, se le rete avessero dovuto
    scomparire, ciò sarebbe avvenuto ben prima di provocare un cambiamento antropologico delle dimensioni e della portata di
    quello che si sta verificando al momento presente. Questa mutazione coinvolge molte delle categorie che hanno definito
    l’umanità fino a oggi (l’economia, la società, il lavoro, l’identità, il linguaggio, la politica, l’arte…).</p>
    <p>Il momento presente potrebbe essere inserito in quel passaggio che Jerome Bruner identifica nella fase di
    re-internalizzaizone che segue alla perdita di una mitologia (intesa come funzione ordinatrice dell’esistenza) e precede
    la nascita di una nuova mitologia. Al momento in cui Bruner scriveva era plausibile individuare la “nuova mitologia”
    nella diffusione del romanzo come genere essenzialmente democratico e capace di restituire una complessità. Al giorno
    d’oggi, alla luce della crisi del romanzo e dello spostamento della fiction verso altri media, possiamo individuare lo
    stesso culto dell’individualità descritto allora da Bruner.</p>
    <p>In questa situazione di non-più e al tempo stesso non-ancora ci troviamo immersi nell’esaltazione del caos delle
    mitologie individuali a scapito della collettività, in una tempesta di storie né vere né false ma che non sono in nessun
    rapporto con la realtà.</p>
    <p>Siamo partiti dunque da una narrazione della realtà, cioè l’esperimento condotto da Andrew O’Hagan sull’invenzione di
    Ronnie Pinn, per arrivare a parlare della realtà come narrazione. Non più un narrazione “mitologica” e condivisa, ma una
    moltitudine di narrazioni individuali ed equivalenti che si rinnovano rapidamente e si rimpiazzano senza lasciare
    traccia, eppure vivono in una dimensione di eternità paragonabile delle precedenti mitologie dell’umanità.</p>
    

    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>
    
    
</body>

</html>