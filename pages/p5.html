<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description"
        content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(5)">

    <div id="arrows"></div>
    <header id="header">The Ronnie Pinn Project</header>

    <main>

        <span class="barecrumb">Introduzione: L'invenzione di Ronnie Pinn > 5</span>

        <p>Alla fine l’autore non può far altro che prendere atto dell’indipendenza del suo personaggio che si è liberato nella
        rete senza scontrarsi con la materialità dei confini fisici e delle legislazioni nazionali.</p>
        
        <p>“Cancellare il finto Ronnie non fu facile” scrive O’Hagan, alla fine del suo viaggio durato una stagione nella seconda
        vita di Ronald Pinn. “«Ci dispiace vederti andare via!» disse Gmail, ma chi si celasse dietro quel «ci» dispiaciuto non
        si rivelò mai, e tracce di Ronnie e di ciò che aveva fatto tramite diversi account email si annidano ora sui server di
        mezzo mondo.”</p>

        <p>Ecco che il Sé ha perso il suo legame con il qui-e-ora e si è rivelato come un’entità altamente diffusa, ma non
        altrettanto cosciente. Esso appartiene a un tempo non più umano, prodotto dall’oscillazione tra l’immediatezza della
        fruizione in rete e l’eternità potenziale della memoria dei server.</p>
        
        <p>Di Ronnie Pinn restano solo tracce. Da solo non può più stare al passo con il continuo fluire dei dati e delle storie,
        il loro apparire e scomparire come se il tempo sullo schermo non fosse altro che un’esitazione nell’arco della loro vita
        digitale. Contrariamente a Ronnie Pinn, l’essere umano che si trova a fare fronte a queste due grandezze opposte ha
        dalla sua la possibilità di ricorrere a una continua e costante ri-narrazione del Sé. Il risultato è un’integrazione
        sempre più forte del medium nella vita quotidiana, scaturita dalla necessità di aggiornare continuamente la propria
        rappresentazione online. E tuttavia, oltre ad essere un moderno mezzo di comunicazione, internet è un sistema con una
        propria complessità e proprie contraddizioni (di cui si parlerà più avanti), e alla luce di tali contraddizioni, il
        nostro rapporto con internet, e in particolare con i social network, è frutto di un delicato equilibrio. L’interazione
        costante e reciproca del soggetto col mezzo è uno scenario che apre infinite opportunità di conoscenza, così come
        infiniti rischi di condizionamento.</p>
        
        <p>La storia di Ronnie Pinn ci mostra un caso estremo di quella che può essere l’azione della rete nei confronti di milioni
        di utenti umani. Se essa è riuscita a rendere agente nella realtà il personaggio immaginario di un giovane morto da
        trent’anni, allora quali e quanti cambiamenti sul piano sociale, culturale, economico e politico possiamo aspettarci di
        vedere nel momento in cui lo stesso meccanismo si applica alla maggior parte della popolazione reale?</p>


    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>

</body>

</html>