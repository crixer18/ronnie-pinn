<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description" content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(16)">

    <div id="arrows"></div>
    <header id="header">The Ronnie Pinn Project</header>

    <main>

    <h2>Internet delle cose e interattività</h2>

    <p>Mentre sul futuro del web le opinioni sono molte e contrastanti, e vanno dall’irrobustimento del web semantico alla
    diffusione delle intelligente artificiali, si è sviluppato il cosiddetto IoT (Internet of Things), ovvero l’“Internet
    delle cose”. Alcuni autori (Lupton e altri) lo assimilano al Web 3.0, ma non c’è ancora chiarezza su questo termine.
    L’IoT è il mondo in cui gli oggetti “intelligenti” sono in grado di collegarsi a internet e scambiare fra loro
    informazioni senza l’intervento dell’uomo, di dare vita a reti interoperative con un gran numero di nodi: database,
    piattaforme digitali, oggetti come impianti domestici, automobili e wearable technologies tra cui lo smart watch e i
    Google Glass.</p>
    <p>Scrive Lupton:</p>
    
    <p class="quote">“In una prospettiva sociomediale, i modi in cui gli attori non umani interagiscono con gli attori umani sono molto
    importanti per comprendere la vita sociale, la soggettività e la corporeità. […]<br>
    Le persone “consumano” gli oggetti incorporandoli e addomesticandoli, portandoli dentro i loro mondi quotidiani,
    fondendoli coi loro corpi e con le loro identità e caricandoli di significati legati al proprio vissuto. È così che gli
    oggetti si trasformano in “territori del sé”.</p>
    
    <p>Questo “consumo” degli oggetti è il presupposto sui cui si basa l’Internet delle cose, una frontiera alla quale ci
    stiamo già avvicinando a gran velocità, soprattutto dopo il recente annuncio della diffusione di una nuova tecnologia di
    rete di quinta generazione, il cosiddetto 5G.</p>
    <p>L’incorporazione del materiale digitale ci porta inevitabilmente alla mente l’immagine del cyborg degli anni Novanta,
    che oggi è diventato più che mai una realtà. Il corpo stesso, come un oggetto, entra a far parte dell’Internet delle
    cose grazie a componenti che sono protesi del corpo umano, che lo monitorano e ne espandono le facoltà. Le protesi sono
    interiorizzate naturalmente dal soggetto, e sono tanto più invasive per l’esperienza quando più si frappongono fra esso
    e il mondo.</p>
    <p>Rifacendosi al pensiero del neuroscienziato Merlin Donald, Cometa propone di considerare già i media “per quello che
    sono: «corpi artificiali», protesi in cui si incarnano le nostre memorie, supporti nel quali esternalizziamo le nostre
    conquiste culturali rivelatesi troppo ingombranti per un unico cervello e molto più efficaci adattivamente se possono
    funzionare anche a prescindere dal contatto con il corpo.”</p>
    <p>Da diversi anni lo spazio non è più un luogo fisico abitato da persone e oggetti in contrapposizione a un luogo virtuale
    in cui si muovo solo i dati, nel quale possiamo “navigare” o che, al contrario, possiamo “scrollare”, o nel quale
    possiamo immergerci attraverso “ambienti simulativi”, come la realtà virtuale. Lo spazio è invece un “ambiente
    associato”, un ibrido, il luogo di una rete di dati che si configura intorno a noi, mettendo in connessione gli oggetti
    fisici “intelligenti” e incorporando il nostro stesso corpo e tutti gli altri.</p>
    <p>Già nel 1964 Marshall McLuhan scriveva: “Oggi, dopo più di un secolo di tecnologia elettrica, abbiamo esteso il nostro
    sistema nervoso centrale fino a farlo diventare un abbraccio globale, abolendo limiti di spazio e tempo per quanto
    concerne il nostro pianeta”. Naturalmente allora questo processo di interiorizzazione della tecnologia come estensione
    dei sensi era appena all’inizio, e neanche oggi è del tutti compiuto. Questo tipo di tecnologie digitali non è ancora
    così diffuso da poterci figurare come cyborg, eppure già il passaggio dai personal computer agli smartphone è segno di
    uno sforzo per adattare la tecnologia digitale alla nostra postura (e insieme, per adattare i nostri corpi alla sua
    presenza). Lo smartphone, per esempio, è un oggetto fatto per le tasche e per le mani, da controllare con piccoli
    movimenti di una fluidità e di una spontaneità sempre crescenti, o addirittura con la voce. I dispositivi ora sul
    mercato sono sempre meno invasivi, fatti per seguirci ovunque perdendo il loro status di oggetti separati da noi, basti
    pensare allo smart watch o ai piccolissimi auricolari senza filo AirPods di Apple. L’integrazione è poi ancora maggiore
    in quanto il nostro stesso corpo, quantificato e digitalizzato entra nei nostri dispositivi attraverso strumenti di
    automonitoraggio biometrico come contapassi, contacalorie, misuratori della frequenza cardiaca, della qualità del sonno
    ecc.</p>


    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>
    
    
</body>

</html>