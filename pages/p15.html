<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description" content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(15)">

    <div id="arrows"></div>
    <header id="header">The Ronnie Pinn Project</header>

    <main>

    <span class="barecrumb">Realtà personalizzate > 2</span>

    <p>Di seguito farò un esempio pratico di come la bolla si trasferisce dalla realtà alla rete e vice versa.</p>
    <p>Se io frequento per tre anni l’università in Festa del Perdono, è altamente probabile che stringerò rapporti di amicizia
    con persone che hanno tra i venti e i trent’anni, vengono dal nord Italia, desiderano andare oltre la scuola
    dell’obbligo, hanno determinate possibilità economiche, credono nell’università pubblica, sono interessati alla cultura
    umanistica o al diritto, e così via… Nel momento in cui l’intreccio di rapporti che ho creato si trasferisce su un
    social network, la mia rete di amici non costituisce certo un campione statistico della popolazione italiana, perché è
    il frutto di una selezione attuata consapevolmente da me oppure indirettamente dall’ambiente che ci ha portato in
    contatto.</p>
    <p>E così, seguendo la direzione opposta, mi succederà di interessarmi alle iniziative che i miei amici propongono, di
    ascoltare la musica che condividono, di ritrovarmi in alcune opinioni politiche che esprimono, e che saranno a loro
    volta supportate da una “community” di persone che costruisce un campione parziale (proprio perché fatto per la gran
    parte di giovani, istruiti ecc.). Scoprirò che la musica indie, per esempio, va più di moda della musica da ballo, e
    potrei sorprendermi, un giorno o l’altro, nel leggere una classifica di vendite.</p>
    <p>La bolla perciò ha conseguenze sul mio comportamento reale, sulle mie abitudini, adesioni, scelte di consumo,
    d’investimento e di voto. Così come l’identità di Ronnie Pinn si formava mano a mano che veniva in contatto con le
    realtà che la rete gli offriva, anche un individuo in carne ed ossa si costituisce in funzione delle interazioni con
    altri e delle informazioni che interiorizza. La condivisione di contenuti nella mia cerchia è un processo
    sostanzialmente conservatore perché la cerchia tende all’uniformità. Le informazioni che ne riceverò a mia volta saranno
    più probabilmente in sintonia con le mie opinioni piuttosto che in contrasto.</p>
    <p>I social network non promuovono il cambiamento e il miglioramento di sé, ma tutt’al più il miglioramento dell’immagine
    di sé che diamo agli altri. Non c’è un vero confronto e una vera dialettica online, innanzitutto perché viene a mancare
    il conflitto, e in secondo luogo a causa della retorica dominante rivolta al particolarismo, al sensazionalismo e
    all’emotività. È dubbio che in rete possa svilupparsi una vera democrazia, poiché mancano i presupposti per un discorso
    pubblico come la razionalità e la conoscenza dei fatti, cioè la necessità che tutti i partecipanti siano d’accordo nel
    riconoscere come veri gli stessi fatti. Il sé online, supposto cittadino di una ideale democrazia diretta, è un
    individuo che non può cambiare idea né essere nel torto, perché tutte le informazioni che riceve non fanno altro che
    confermare le sue opinioni e nessuna la smentisce, è vittima di una “atomizzazione sociale” per cui ognuno vive davvero
    in una realtà personale e personalizzata e diversa da quella di tutti gli altri, che influenza, e tendenzialmente
    fossilizza, il suo essere e le sue scelte.</p>
    <p>Di nuovo, non c’è niente di radicalmente inedito nel meccanismo che porta ognuno di noi ad accettare le prove a suo
    favore e a respingere le altre. Paccagnella ci spiega che: “Se veniamo posti di fronte all’evidenza che una cosa in cui
    crediamo fermamente sia sbagliata, abbiamo sempre la possibilità di «cambiare l’evidenza», pur di non cambiare la
    convinzione (e con essa, magari, un intero sistema di valori). Tendiamo cioè a mettere in atto strategie per ridurre ciò
    che gli psicologi conoscono da tempo come «dissonanza cognitiva».”</p>
    <p>Un caso mediatico molto famoso è la teoria per cui ci sarebbe una correlazione tra la somministrazione di vaccini ai
    bambini e l’insorgenza di disturbi dello spettro autistico. Il ragionamento che porta a questa conclusione è, in alcuni
    casi, altrettanto lineare di quello che porta a credere il contrario, e oltretutto è evidentemente fatto in buona fede.
    La differenza tra le due opinioni non è nella bontà del ragionamento ma nei dati di realtà su cui poggiano, sono fatti
    alternativi, alcuni veri, altri falsi, ma entrambi ampiamente confermati in modo più o meno attendibile, e perciò si
    prestano al “«cambiare l’evidenza», pur di non cambiare la convinzione”.</p>
    <p>Il rischio di usare i social network come mezzi d’informazione deriva da questo aspetto che, è importante ripeterlo, non
    è frutto di una macchinazione, ma di una tendenza che esisteva ben prima del Web 2.0. Anche la stampa tradizionale, se
    vogliamo, presentava, in misura minore, lo stesso problema. Se per dieci anni ho comprato tutti i giorni La Repubblica o
    Libero, mi identifico nella sua linea politica, sono abituato alla narrazione che fornisce dei fatti, nulla mi spinge a
    cambiare giornale per leggere un editoriale in aperto contrasto con la mia visione del mondo. Difficilmente, però, un
    quotidiano distorcerà apertamente i fatti per adattarli ai presupposti della sua narrazione, pena un’azione legale e la
    perdita di credibilità. Questo invece accade continuamente nel web, zona franca dell’informazione in cui non esistono
    controlli sulla veridicità né responsabilità individuali per chi pubblica le “bufale”.</p>
    <p>Le informazioni, vere, false o distorte che siano, vanno a formare una percezione della realtà che è facilmente
    manipolabile per venire incontro a qualunque tipo di interessi e strumentalizzazioni, e ha potenti ricadute in
    particolare nelle società democratiche. Dunque ecco che, rispetto ai media tradizionali e all’autorità inappellabile
    della “redazione”, l’impressione di non-mediazione che la rete ci dà è solo questo, un’impressione appunto.</p>
    

    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>
    
    
</body>

</html>