<!DOCTYPE html>
<html lang="it">

<head>
    <meta charset="utf-8">

    <title>L'invenzione di Ronnie Pinn</title>
    <meta charset="UTF-8">
    <meta name="description" content="Le narrazioni del Sé nella la Rete attraverso la storia di Ronnie Pinn - Stefano Zuliani, The Ronnie Pinn Project">
    <meta name="keywords" content="Ronnie Pinn">
    <meta name="author" content="Stefano Zuliani">
    <meta name="viewport" content="width=device-width, initial-scale=1.0">

    <link rel="stylesheet" href="../css/pagination.css">
    <link rel="stylesheet" href="../css/main.css">
    <link rel="stylesheet" href="../css/pages.css">
    <link rel="stylesheet" href="https://use.typekit.net/tzb2mad.css">
    <link rel="stylesheet" href="https://use.fontawesome.com/releases/v5.15.3/css/all.css"
        integrity="sha384-SZXxX4whJ79/gErwcOYf+zWLeJdY/qpuqC4cAa9rOGUstPomtqpuNWT9wdPEn2fk" crossorigin="anonymous">
    <script type="text/javascript" src="../js/pagination.js"></script>

</head>

<body onLoad="paginationArrowsStd(18)">

    <div id="arrows"></div>
    <header id="header">The Ronnie Pinn Project</header>

    <main>

    <span class="barecrumb">Internet delle cose e interattività > 3</span>

    <p>L’Internet delle cose è dunque una frontiera che lascia aperte domande piuttosto che fornire risposte. Una fra tutte è
    il destino dell’interattività, che noi generalmente identifichiamo con la semplicità a interfacciarci con le nuove
    tecnologie ma che invece, ci spiega il filosofo Pietro Montani, designa qualcos’altro. Il carattere interattivo
    dell’umano con il suo “ambiente associato” è dato dal fatto che la sensibilità riconosce non tanto la materia a cui dare
    forma, né un territorio neutrale in cui espandersi, ma una “indeterminata e ricca molteplicità di stimoli da cui
    estrapolare di volta in volta le proprietà sopravvenienti”, ossia quelle che in un preciso momento servono a soddisfare
    una determinata necessità dell’uomo. Dunque se noi intendiamo l’interattività in questa accezione ci rendiamo conto che
    le nuove tecnologie non ne incoraggiano affatto lo sviluppo, poiché possiedono funzioni specifiche codificate e non
    permettono all’umano a cercarne delle altre (per esempio usare i Google Glass come fermacapelli).</p>
    <p>Ad ogni modo, la questione principale attorno allo sviluppo dell’Internet delle cose ha a che fare non tanto con la sua
    realizzabilità tecnica, poiché molte delle tecnologie necessarie sono già esistenti, alcune già sul mercato. Incerta è
    la sostenibilità psicologica di un format di vita continuamente sotto i sensori della macchina, in cui il concetto di
    privacy diventerebbe molto più debole, come un grande fratello estremamente frammentato e individualizzato in cui ognuno
    gode della sua realtà personalizzata e ne siede al centro. I recenti interventi sulle legislazioni sovranazionali in
    fatto di privacy e protezione dei dati sensibili dimostrano una scarsa intenzione di muovere nella direzione del
    liberismo delle informazioni. In un futuro ci si potrebbe accorgere che questo progetto di Internet delle cose richiede
    un cambiamento troppo radicale della società e del sé individuale, che rimarrebbe permanentemente privato di qualsiasi
    retroscena. L’effetto, molto al di là del controllo panottico, rientrerebbe nello spirito della blockchain: abolire la
    fiducia e rendere impossibile “imbrogliare il sistema”, come invece hanno fatto Winston Smith di 1984 e in una certa
    misura Andrew O’Hagan “reinventando” Ronnie Pinn.</p>
    <p>A uno scenario di questo tipo si rifanno molte distopie della seconda metà del Novecento e successive, come per esempio
    Il cerchio di Dave Eggers, che racconta di un colosso multinazionale delle telecomunicazioni (potrebbe essere Google o
    Facebook) all’interno del quale il regime di vita dei dipendenti è sottoposto continuamente al controllo delle macchine
    e anche agli occhi degli altri che possono collegarsi in remoto per vedere che cosa sta facendo una persona in un
    determinato momento, come si sente eccetera.</p>
    <p>Tutto ciò sarebbe comunque raggiungibile soltanto dopo aver sciolto alcuni quesiti che riguardano il futuro (e in parte
    il presente) della rete.</p>
    

    </main>

    <footer id="footer"></footer>

    <script src="../js/header.js"></script>
    <script src="../js/footer.js"></script>
    
    
</body>

</html>